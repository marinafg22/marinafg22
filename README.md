Quan el món era jove, déus, monstres i herois caminaven sobre la terra, vivint històries que es convertirien en mites i llegendes. 
Una d’elles narra la història de Prosèrpina, filla de Ceres i Júpiter, segrestada contra la seva voluntat. 
Aquest és el mite del Rapte de Prosèrpina. 

Escena 1
[Títol escena – “La cerca de Ceres”]
Fa molt de temps, Ceres, deessa de l’agricultura i la fertilitat, cercava la seva filla al no trobar-la enlloc. 
Sobre la seva quadriga tirada per quatre cavalls, Ceres va remoure cel i terra en busca de Prosèrpina.

La deessa Virgo la va ajudar, sobrevolant-la per veure més enllà i contemplar els confins de la terra. 

La Mare Terra dels romans, Tellus, també va assistir una Ceres neguitosa i angoixada. 

Escena 2
[Títol escena – “L’aparició de Plutó”]

Prosèrpina, ajupida mentre collia flors amb el seu seguici, quedà glaçada davant l’aparició del seu oncle Plutó, el déu dels inferns.

Agafats per sorpresa, Minerva, Mercuri i Diana, altres divinitats del panteó, també van presenciar l’arribada de Plutó. 

Un amoret i una jove, acompanyants de Prosèrpina, observaren l’escena desconcertats.

Escena 3
[Títol escena – “El rapte de Prosèrpina”]

Impulsat pel desig de casar-se amb ella, Plutó agafà Prosèrpina per portar-la a l’inframon.

Agafant el braç de Prosèrpina, la deessa Minerva va intentar impedir el rapte sense èxit.

Dos amorets, part del seguici de Prosèrpina, fugiren espantats de la sobtada violència, sobrevolant l’escena. 

Sobre la seva quadriga fugi Plutó cap a l’inframon, segrestant a Prosèrpina. Mercuri conduí els seus cavalls, ajudant a la seva fugida. 

Observaren el segrest Cèrber i Orc, guardians de les portes de l’infern.

Escena 4
Final

Afligida i enfurida pel rapte, Ceres deixà de banda el seu deure com a deessa de l’agricultura i la fertilitat per continuar cercant Prosèrpina.
La terra esdevingué estèril i les collites moriren. 
Els mortals, afamats, resaren a Júpiter, pare i rei dels déus, suplicant-li que arreglés la situació.
Com a solució, Júpiter decretà que Prosèrpina visqués amb la seva mare la meitat de l’any.
Durant aquells mesos la terra tornà a ser fecunda i plena de vida. 
Així van sorgir la primavera i l’estiu, estacions de renaixement i bonança de collites.
La resta de l’any, Prosèrpina retornaria als inferns amb el seu marit. 
Així van néixer la tardor i l’hivern, estacions d’inactivitat en la que la terra no ofereix collites.
